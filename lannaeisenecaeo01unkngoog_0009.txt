PRAEFATIO.

Novi subsidii critici ad emendandos L. Annaei Senecae
qui feruntur dialogos nihil afferoz neque enim novi codices
in lucem nuper protracti sunt, quos conferre operae pre·
tium esset, nec codicis Ambrosiani, quem principem facile
in his libris locum et aetate et bonitate obtinere viri
docti consentiunt, nova collatio necessaria esse· videbatur.
cuius codicis cum post Fickertum duae deinceps oolla-

tiones prodissent invicem se supplentes atque comprobantes, ·

quarum alteram certe, Gertzianam dice, tanta cum cura
ac diligentia confectam esse apparet, ut nulla fere de
lectionibus eius dubitatio exsistat, supersedere mihi iam
posse videbar denuo eum excutere, id quod non sine
magnis difficultatibus fieri posse intellegebam. itaque et
eas lectiones, quas in apparatu critico attuli, et ea, quae
de ipso codice eiusque correctoribus hic iam proferenda
sunt, e commentario cum Kochii tum Gertzii deprompta
esse scias,

Codex Ambrosianus (A), qui Mediolani in bibliotheca
Ambrosiana litteris C n⁰ 90 part. inf. insignitus hodie exstat,
membranaceus est folii minoris, 88 folia continens, quibus
duo non ad ipsum codicem pertinentia praefixa sunt. in
his duobus foliis leguntur quaedam recentioris memoriae
a bibliothecariis scripta, e quibus colligere licet codicem
olim in bibliotheca monasterii Montecasinensis asservatum
anno 1583, nescio quo casu, in ‘Antonii Francisci Nea·
politae Caraccioli Siculi et amicorum' possessione fuisse,
anno deinde 1603 Federici Borromaei Cardinalis iussu in
, bibliothecam Ambrosianum illatum esse. in ipsius codicis
folii primi pagina secunda uncialibus litteris minio nitide
exaratis index eorum librorum Senecae, quos codex con-

1'

